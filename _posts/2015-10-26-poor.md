---
layout: post
title: 貧窮是一個概念
image: http://lorempixel.com/800/800/
published: false
---
岩岩經過尖東站A1麪包鋪  
可能就收工d西餅賣唔晒  
個員工就直接倒落垃圾筒  
以上情節可能每日都會發生好多次  
多到大家覺得"係咁架啦"  

諗真d, 件西餅一秒前價錢係十幾蚊  
一秒後變成賺唔到錢既垃圾  
但佢既價值呢？  
一樣係一件可令人充飢既食物  

有冇更多既處理方法呢？  
一定有  
1. 可以員工自己攞番去食  
2. 可以免費派畀人食  

2 所衍生既效果仲比1大好多添(包括可令其他人開心), 但做生意唔會prefer, 因為可能會有d人専登等收工時黎攞野食，更可能好多人都係咁到時唔知畀邊個好，所以dump落膠袋堆填區見乾手淨腳。

件西餅所有原料都係由自然而來，無論係奶油，芒果定朱古力。經過一大輪既加工運輸人力物力，唔知用左幾多資原，最後因為一個人為貼上去既價值牌，而落得如此下場。

人類從大自然攞資源，搞一大輪野再喺上面貼個價錢牌黎賺錢據為己有，最後因為件貨對自己賺唔到錢而要浪費一d明明有價值既野，咁我地既金錢系統係咪鼓勵緊我地去破壞地球呢？大家值得諗下。


