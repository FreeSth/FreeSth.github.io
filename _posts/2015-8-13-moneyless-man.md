---
layout: post
title: 金錢如何破壞世界-Freecycle的意義
image: /assets/money-disconnection.jpg
category: 文章
---
話說我前幾年睇完一本書，令我開始不斷問好多問題，再去搞FreeSth.

本書叫'一整年不用錢'，係英文書'The moneyless man'的譯本。作者叫[Mark Boyle](http://www.moneylessmanifesto.org/) [(他的Ted Talk)](http://tedxtalks.ted.com/video/TEDxOPorto-Mark-Boyle-The-Money), 係一個讀經濟的大學畢業生。佢認為好多世界問題都係由金錢產生，所以毅然決定完全唔用錢生活一年，住喺一架trailer car到，每星期幫農場打理幾小時去換取停泊位置，自己學種食物，製造鉛筆，牙膏等日用品,或用以物易物去解決生活問題，去證明唔用錢都可以過不錯的生活。

![alt text](/assets/mark-trailer.png "Mark's Trailer")

Mark認為錢令大家同身邊各樣東西距離愈來愈遠，大家花錢買野，唔會去了解每件物品係點做出黎，喺邊到做，邊個做出黎，同對環境有咩破壞，亦唔會珍惜。當你棄置物品時，又有其他人幫手處理，你唔會知件野最後會有咩下場。大家就只係知每件物品整個lifecycle的一個snapshot而已。佢認為就是這種disconnection, 先造成種種社會問題。

![alt text](/assets/money-disconnection.jpg "Disconnection")

金錢本來只是大家的一種交易媒介，現在卻變成各種金融工具，亦成為大家日常生活做決定的一種指標。但每件物品的價錢和價值是不同的，價錢好多時係因供求而訂定，大家只望住價錢做決定會帶黎好多問題。

可能便宜的東西比貴的東西carbon footprint更高，可能沒有合法處理污染物而平d, 可能因僱用童工或因為工作環境差而節省成本。但貴的產品又唔一定環保d對世界好d, 可能純粹被商人從中謀取暴利。你唔知，亦冇辦法知。

![alt text](/assets/sweatshop.jpg "Sweatshop")
![alt text](/assets/pollution.jpg "Environmental pollution")

正常人見到平野應該會好開心發狂，但當我每次見到平野之後再諗下自己係咪破壞緊環境，剝削緊地球另一邊的人時，慢慢就訓練到自己唔會咁容易受一個價錢牌影響去買野。每次買野都咁多內心掙扎其實好痛苦，漸漸地愈買愈少野，有需要先買，買平左又好，貴左又好，總之減少消費，就係最好的選擇。

我覺得要學Mark Boyle咁自給自足生活有一定難度，但亦唔想下下買野都咁多內心掙扎，最後發現用二手野就係最好。件野可能係破壞環境，剝削童工而來，
但所有野已經發生左，而件野而家就喺你附近，如果唔繼續用盡佢仲去買新野就係支持lee個咁唔道德的經濟。

而搞好一個二手買賣平台或Freecycle平台，就係破壞這個不道德經濟的最好方法，所以我搞左個免費物資平台叫FreeSth，亦希望大家學習抽離金錢去睇身邊的事。

<a href="https://www.freesth.com">![alt text](http://www.freesth.com/images/ogfreesth.png "FreeSth")</a>