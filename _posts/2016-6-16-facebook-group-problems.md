---
layout: post
title: Facebook free 谷的10大問題
---

其實 facebook group 做free野平台好多問題，但好似好多人都意識唔到，我唯有畫公仔畫出腸。

## 1. 缺乏物品分類及地區分類
交易平台當然會有唔同種類的物品，但Facebook group 設計係討論平台，而唔係交易平台，所以分類咁簡單的功能都係冇，結果傢俬又一個谷，結婚用品又一個谷， 沙田又一個谷，寶琳又一個谷。。下下要多谷同步。

## 2. 缺乏排序
邊個post多野講就不斷浮面，其他post就不斷沉底，要順序睇番所有新post根本冇可能。

## 3. 不能睇到一個user的所有post
正常交易平台，當然要睇到一個用家的所有post, 知道對方同時徵放緊乜野。可能你free野畀人，而對方又free緊你需要的物品，咁就可以一次交收，交收幾件物品。 但Facebook group做到嗎？

![alt text](/assets/user-all-post.png "All post of an user")

## 4. 徵 post沉得快
出得徵post的人通常都真係需要某樣物品，應該係最需要照顧，但偏偏喺facebook group出徵post就沉得最快，因為冇人排。相反，FreeSth另設徵求版面，務求令大家有求必應。

<img src="/assets/wanted.png" alt="FreeSth wanted tab" style="max-width: 350px;"/>

## 5. 唔會知對方可唔可信
喺facebook group Free野，你唔會知對方可唔可信，唔會知對方有冇不良記錄，對方可能係經常付出的有心人，又可能係乜都話要的貪心人，你根本分唔到。

## 6. 不能避免少數問題用戶
如果交易有不愉快事件發生，同 group admin 投訴，佢可能踢對方出 group，但轉頭換過張 profile pic，改過個名咪又入番黎，根本避免唔到。相反，FreeSth 可以睇到一個用戶的所有歷史，同埋其他人畀佢的評語，起碼交易前可以睇下可唔可信，不幸被放飛機都可以留個負評，叫其他人提防。

<img src="/assets/author-comment.png" alt="FreeSth user comment" style="max-width: 350px;"/>

## 7. Facebook group 難管理，只好變 close group / secret group， 成為小圈子
因為 group admin 要花大量心力去審批會員，又冇方法去杜絕少數破壞份子，所以好多時發展到 1-2 萬會員就會變 closed group / secret group，難以繼續推廣 freecycle，淪為小圈子操作。

## 8. 出的post 只有 group 內的人睇到，不利物資配對
喺facebook closed group 出的post，只會得group內的人先睇到。其他人係冇permission 。見到好野想周圍share？sorry。

![alt text](/assets/no-permission.png "no permission")

首先你要有 facebook 帳號， 再要搵到個 group，再要畀admin approve你入 group 先睇到。
想方便物資配對當然要資訊透明度高，所以FreeSth上的所有post同留言都係公開，唔需要登記做會員都睇到入面的內容同留言。話知你係喺剛果定津巴布韋， 上到網，有條link就可以睇到。人人睇得到，搵得到先可以加速配對，減少浪費，唔係咩？

## 9. 過度的人治
能否加入一些 facebook group，往往要得到 admin 審批。admin亦會花大量心力去留意會員，並會因為覺得一個人太貪心而踢人出group。但作為交易中的第三者，又點解要做一個判斷呢？如果物主見到一個人成日排野，乜都想要，但都照 free 畀佢，都係物主自己的決定，其他人根本無需要干涉。但facebook group太多人治的成份，結果是非連連。

## 10. Group admin 沒有實際控制權， group 可以在一夜間消失
其實喺Facebook上做任何野都係徒勞無功，就算係group admin都冇實際控制權。Facebook可以隨時delete任何group，admin 亦冇辦法為自己個 group 做 backup / 通知會員/改善平台。之前有個 free group 超過5萬名會員，咪又係一夜間消失左。

# 結語
之前冇其他好用的平台，就話焗住用 facebook group free 野啫，但而家 FreeSth 又有晒 android, ios 手機 app，又加埋分區功能，可以解決晒以上10個問題，點解仲要用 facebook group 去 free 野呢？用 [FreeSth](https://www.freesth.com/app.html) free 野吧～