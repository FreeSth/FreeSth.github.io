---
layout: post
title: 印花有咩問題
image: /assets/stamps.jpg
---

印花同coupon都係常見的速銷工具，好多人會以為係差唔多的東西，但唔講唔知印花比coupon背後有更多問題，多謝香港freecycle 元祖OYIF成員Kelvin Yip的一次分享，才令我認識這些問題。

印花同coupon 好多時都係為左增加顧客的忠誠度，你幫襯一齊，畀張coupon你下次用或畀個印花你儲, 都係希望你下次返黎消費。

![alt text](/assets/stamps.jpg "Coupon Stamp")

但印花換取的物品其實並不是透過正常銷售渠道去進行交易，如果貨不對辦，可能並沒有退貨機制，亦令貨品質素沒有任何保証。我自己就發覺好多時物品張相就影到靚一靚，見到實物先會知中伏，但好多時睇到實物時已經係後期，而大家亦儲到一定數量的印花，換唔換都好，商家亦已達到增加大家消費的目的。

另一個問題係印花會造成大量垃圾。印花計劃完結，點都會有物品換唔晒，點處理呢？好多時要焗住掉。因為本身件野已經係用印花換，多數都唔係咩值錢野，如果換唔晒攞番出黎賣好容易會招人話柄。另外，又唔可以免費送出黎畀其他人，如果唔係，辛辛苦苦儲夠印花換果d人實會出黎嘈，所以好多時商家要悄悄地令這些換唔晒的物品消失，就係印花換購品這種介乎要錢同唔要錢之間的微妙地位，造成一種特別的垃圾問題。

最後，印花本身亦係一種回收唔到的東西，咁又可必花時間儲咁耐被商家玩弄，又做d破壞環境的事呢？

[FreeSth](https://www.freesth.com) 不准大家徵放印花，就是由於以上的種種原因，但令大家了解背後的問題才是最重要。